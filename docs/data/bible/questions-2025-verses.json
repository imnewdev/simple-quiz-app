[
  {
    "ref": "Numeri 6:24-25",
    "text": "24 «Domnul să te binecuvânteze și să te păzească!\n25 Domnul să facă să lumineze Fața Lui peste tine și să Se îndure de tine!"
  },
  {
    "ref": "Numeri 24:17",
    "text": "‘Îl văd, dar nu acum, Îl privesc, dar nu de aproape. O stea răsare din Iacov, Un toiag de cârmuire se ridică din Israel. El străpunge laturile Moabului Și prăpădește pe toți copiii lui Set. "
  },
  {
    "ref": "Estera 4:14",
    "text": "Căci, dacă vei tăcea acum, ajutorul și izbăvirea vor veni din altă parte pentru iudei, și tu și casa tatălui tău veți pieri. Și cine știe dacă nu pentru o vreme ca aceasta ai ajuns la împărăție?”"
  },
  {
    "ref": "Ezechiel 36:26",
    "text": "Vă voi da o inimă nouă și voi pune în voi un duh nou; voi scoate din trupul vostru inima de piatră și vă voi da o inimă de carne."
  },
  {
    "ref": "Naum 1:7",
    "text": "Domnul este bun, El este un loc de scăpare în ziua necazului și cunoaște pe cei ce se încred în El."
  },
  {
    "ref": "Luca 4:18",
    "text": "„Duhul Domnului este peste Mine, pentru că M-a uns să vestesc săracilor Evanghelia, M-a trimis să tămăduiesc pe cei cu inima zdrobită, să propovăduiesc robilor de război slobozirea și orbilor, căpătarea vederii, să dau drumul celor apăsați"
  },
  {
    "ref": "Luca 6:37",
    "text": "Nu judecați, și nu veți fi judecați; nu osândiți, și nu veți fi osândiți; iertați, și vi se va ierta."
  },
  {
    "ref": "Luca 9:23",
    "text": "Apoi a zis tuturor: „Dacă voiește cineva să vină după Mine, să se lepede de sine, să-și ia crucea în fiecare zi și să Mă urmeze."
  },
  {
    "ref": "Luca 10:27",
    "text": "El a răspuns: „Să iubești pe Domnul Dumnezeul tău cu toată inima ta, cu tot sufletul tău, cu toată puterea ta și cu tot cugetul tău și pe aproapele tău ca pe tine însuți.”"
  },
  {
    "ref": "Luca 11:9",
    "text": "De aceea și Eu vă spun: Cereți, și vi se va da; căutați, și veți găsi; bateți, și vi se va deschide."
  },
  {
    "ref": "Luca 12:15",
    "text": "Apoi le-a zis: „Vedeți și păziți-vă de orice fel de lăcomie de bani, căci viața cuiva nu stă în belșugul avuției lui.”"
  },
  {
    "ref": "Luca 12:32",
    "text": "Nu te teme, turmă mică, pentru că Tatăl vostru vă dă cu plăcere Împărăția."
  },
  {
    "ref": "Luca 19:10",
    "text": "Pentru că Fiul omului a venit să caute și să mântuiască ce era pierdut.” "
  },
  {
    "ref": "Luca 21:33",
    "text": "Cerul și pământul vor trece, dar cuvintele Mele nu vor trece."
  },
  {
    "ref": "1 Tesaloniceni 5:15",
    "text": "Luați seama ca nimeni să nu întoarcă altuia rău pentru rău, ci căutați totdeauna să faceți ce este bine atât între voi, cât și față de toți."
  },
  {
    "ref": "1 Tesaloniceni 5:16-17",
    "text": "16 Bucurați-vă întotdeauna.\n17 Rugați-vă neîncetat."
  },
  {
    "ref": "1 Tesaloniceni 5:18",
    "text": "Mulțumiți lui Dumnezeu pentru toate lucrurile, căci aceasta este voia lui Dumnezeu, în Hristos Isus, cu privire la voi."
  },
  {
    "ref": "2 Tesaloniceni 1:3",
    "text": "Trebuie să mulțumim totdeauna lui Dumnezeu pentru voi, fraților, cum se și cuvine, pentru că credința voastră merge mereu crescând și dragostea fiecăruia din voi toți față de ceilalți se mărește tot mai mult."
  },
  {
    "ref": "2 Tesaloniceni 2:13",
    "text": "Noi însă, frați preaiubiți de Domnul, trebuie să mulțumim totdeauna lui Dumnezeu pentru voi, căci de la început Dumnezeu v-a ales pentru mântuire, în sfințirea Duhului și credința adevărului."
  },
  {
    "ref": "Evrei 4:12",
    "text": "Căci Cuvântul lui Dumnezeu este viu și lucrător, mai tăietor decât orice sabie cu două tăișuri: pătrunde până acolo că desparte sufletul și duhul, încheieturile și măduva, judecă simțirile și gândurile inimii."
  },
  {
    "ref": "Evrei 4:13",
    "text": "Nicio făptură nu este ascunsă de El, ci totul este gol și descoperit înaintea ochilor Aceluia cu care avem a face."
  },
  {
    "ref": "Evrei 4:14",
    "text": "Astfel, fiindcă avem un Mare Preot însemnat, care a străbătut cerurile, pe Isus, Fiul lui Dumnezeu, să rămânem tari în mărturisirea noastră."
  },
  {
    "ref": "Evrei 4:15",
    "text": "Căci n-avem un Mare Preot care să n-aibă milă de slăbiciunile noastre, ci unul care în toate lucrurile a fost ispitit ca și noi, dar fără păcat."
  },
  {
    "ref": "Evrei 10:24",
    "text": "Să veghem unii asupra altora, ca să ne îndemnăm la dragoste și la fapte bune."
  },
  {
    "ref": "Evrei 10:25",
    "text": "Să nu părăsim adunarea noastră, cum au unii obicei; ci să ne îndemnăm unii pe alții, și cu atât mai mult, cu cât vedeți că ziua se apropie."
  },
  {
    "ref": "Evrei 10:37",
    "text": "„Încă puțină, foarte puțină vreme, și Cel ce vine va veni și nu va zăbovi."
  },
  {
    "ref": "Evrei 11:1",
    "text": "Și credința este o încredere neclintită în lucrurile nădăjduite, o puternică încredințare despre lucrurile care nu se văd."
  },
  {
    "ref": "Evrei 11:6",
    "text": "Și fără credință este cu neputință să fim plăcuți Lui! Căci cine se apropie de Dumnezeu trebuie să creadă că El este și că răsplătește pe cei ce-L caută."
  },
  {
    "ref": "Evrei 12:1",
    "text": "Și noi dar, fiindcă suntem înconjurați cu un nor așa de mare de martori, să dăm la o parte orice piedică și păcatul care ne înfășoară așa de lesne și să alergăm cu stăruință în alergarea care ne stă înainte."
  },
  {
    "ref": "Evrei 12:2",
    "text": "Să ne uităm țintă la Căpetenia și Desăvârșirea credinței noastre, adică la Isus, care, pentru bucuria care-I era pusă înainte, a suferit crucea, a disprețuit rușinea și șade la dreapta scaunului de domnie al lui Dumnezeu."
  },
  {
    "ref": "Evrei 12:14",
    "text": "Urmăriți pacea cu toți și sfințirea, fără care nimeni nu va vedea pe Domnul."
  },
  {
    "ref": "Evrei 13:5",
    "text": "Să nu fiți iubitori de bani. Mulțumiți-vă cu ce aveți, căci El Însuși a zis: „Nicidecum n-am să te las, cu niciun chip nu te voi părăsi.”"
  }
]
