1. A câta dintre cărţile lui Moise, denumite Pentateuhul, este cartea Numeri?
a) a doua
b) a treia
c) a patra

2. Ce i-a poruncit Dumnezeu lui Moise să facă, în al doilea an după ieşirea israeliţilor din Egipt? (1.1-3)
a) numărătoarea întregii adunări a copiilor lui Israel
b) numărătoarea bărbaţilor de la douăzeci de ani în sus care sunt în stare să poarte armele
c) ambele variante de mai sus

3. În ce loc a făcut Moise numărătoarea poporului? (1.19)
a) la Miţpa
b) la Cades-Barnea
c) în Pustiul Sinai

4. Cum i‑a chemat pe fiii lui Aaron? (3.2)
a) Gherşom, Nadab şi Abihu
b) Nadab, Abihu, Hofni şi Fineas
c) Nadab, Abihu, Eleazar şi Itamar

5. Ce ni se spune despre fiii lui Aaron? (3.3)
a) că au primit ungerea preoţească
b) că erau din cale afară de răi şi nu ascultau de Domnul
c) că luau pentru ei din ce era adus ca jertfă

6. Ce s‑a întâmplat cu Nadab şi Abihu? (3.4)
a) s-au umplut de lepră, fiindcă au luat din ce fusese jertfit Domnului
b) au murit când au adus foc străin înaintea Domnului
c) pământul s-a despicat şi i-a înghiţit, din pricina răutăţii inimii lor

7. Cum se numea apa care în subtitlul cărţii Numeri este prezentată ca „apa de gelozie”? (5.18)
a) apa geloziei
b) apa neîndurării
c) apa amară aducătoare de blestem

8. La care dintre interdicţiile de mai jos, pe lângă altele, era supus cel care făcea un legământ de nazireat? (6.3-5)
a) nu avea voie să mănânce sau să bea din rodul viţei
b) nu avea voie să se tundă
c) ambele variante de mai sus

9. Cu ce cuvinte se încheie „formula” cu care erau binecuvântaţi copiii lui Israel? (6.24-27)
a) „… şi să-ţi dea pacea!”
b) „… şi Eu îi voi binecuvânta.”
c) „… aşa să Se îndure de tine.”

10. Timp de câte zile au fost aduse la cortul întâlnirii darurile pentru târnosirea altarului? (7.11‑78)
a) 3
b) 7
c) 12

11. Începând cu ce vârstă şi încheind cu ce vârstă slujeau leviţii la cortul întâlnirii? (8.23‑26)
a) 25; 50
b) 30; 50
c) 30; fără limită de vârstă

12. Ce ni se spune despre norul pe care Dumnezeu a hotărât să‑l folosească pentru a‑i călăuzi pe israeliţi în călătoria lor? (9.16)
a) că ziua acoperea cortul
b) că noaptea avea înfăţişarea unui foc
c) ambele variante de mai sus

13. Câte trâmbiţe de argint i-a poruncit Dumnezeu lui Moise să facă? (10.2)
a) 2
b) 7
c) 12

14. Din ce popor era Hobab, socrul lui Moise? (10.29)
a) madianit
b) moabit
c) israelit

15. Câţi oameni au murit cuprinşi de flăcările de la marginea taberei, în locul care a fost numit mai apoi Tabeera (Ardere), atunci când poporul a cârtit în gura mare împotriva Domnului? (11.1-3)
a) 300
b) 32.000
c) nu se menţionează vreun număr anume

16. Care dintre următoarele alimente nu este în lista celor despre care poporul îşi amintea că le mâncau în Egipt? (11.5)
a) peşti
b) pepeni
c) pâine

17. Cum se numeau cei doi bărbaţi despre care i s‑a spus lui Moise că prorocesc în tabără? (11.27)
a) Eldad şi Medad
b) Bildad şi Malchişua
c) Eliachim şi Malchişua

18. Câţi oameni au murit loviţi de urgia trimisă de Domnul, urgie care i‑a prins „cu carnea între dinţi”, în locul care avea să fie numit Chibrot‑Hataava (Mormintele lăcomiei)? (11.34)
a) 300
b) 32.000
c) nu se menţionează vreun număr anume

19. De ce au vorbit Maria şi Aaron împotriva lui Moise? (12.1-2)
a) din pricina femeii etiopiene pe care Moise a luat-o de nevastă
b) pentru că erau invidioşi că Domnul îi vorbea poporului prin Moise
c) ambele variante de mai sus

20. Ce pedeapsă a trimis Domnul ca urmare a faptului că Maria şi Aaron au vorbit împotriva lui Moise? (12.10)
a) Maria a fost lovită cu lepră
b) Aaron a fost lovit cu lepră
c) ambele variante de mai sus

21. Câte iscoade a trimis Moise în Canaan? (13.1‑3)
a) 2
b) 12
c) nu Moise a trimis iscoadele, ci Domnul

22. Cum l-a chemat pe Iosua înainte ca Moise să‑i schimbe numele? (13.16)
a) Hosea
b) Iosia
c) Ieşua

23. În ce vreme a anului au fost trimise iscoadele în Canaan? (13.20)
a) la vremea secerişului
b) în vremea când se coc strugurii
c) nu se menţionează vreo vreme anume

24. De unde au tăiat iscoadele o ramură de viţă cu un ciorchine de strugure? (13.23)
a) din Valea Eşcol
b) din Eştaol
c) din Esec

25. Cât timp au cercetat iscoadele ţara? (13.25)
a) 7 zile
b) 12 zile
c) 40 de zile

26. Cine a fost cel care a potolit poporul speriat de raportul celor zece iscoade care s‑au temut de fiii lui Anac? (13.30)
a) Iosua
b) Caleb
c) ambele variante de mai sus

27. Ce s‑a întâmplat cu cele douăsprezece iscoade trimise în Canaan? (14.36‑38)
a) în afară de Iosua şi Caleb, toate iscoadele au murit lovite de o moarte năprasnică
b) Domnul a vrut să le omoare (în afară de Iosua şi Caleb), dar Moise s-a rugat pentru ele
c) nu se spune că s-ar fi întâmplat ceva cu ele, mai mult decât că le-a fost teamă

28. Cum i‑a chemat pe cei care s‑au răsculat împotriva lui Moise şi Aaron, împreună cu 250 de oameni? (16.1-2)
a) Core, Datan, Abiram şi On
b) Core, Dotan şi Abihud
c) Core, Dan şi Aram

29. Ce le‑a spus Moise să ia, a doua zi, celor care s-au răsculat împotriva lui? (16.4-7)
a) toiegele
b) cădelniţele
c) ambele variante de mai sus

30. Ce s‑a întâmplat cu Core şi oamenii care s‑au răzvrătit împreună cu el? (16.16-35)
a) s-au pogorât de vii în Locuinţa morţilor
b) au fost arşi de focul Domnului
c) ambele variante de mai sus

31. Câţi oameni au murit din cauza noii răzvrătiri, de după răzvrătirea lui Core şi a celor care au fost cu el? (16.41, 49)
a) 700
b) 1.400
c) 14.700

32. Ce s‑a întâmplat cu toiagul lui Aaron, care a fost pus de Moise în cortul întâlnirii? (17.8)
a) a înverzit şi a făcut muguri
b) a înflorit şi a copt migdale
c) ambele variante de mai sus

33. Unde a murit Maria, sora lui Moise? (20.1)
a) la Cades
b) la Miţpe
c) în Pustiul Zif

34. Cum s-a numit locul unde Moise a lovit stânca cu toiagul, şi din ea a ţâşnit apă din belşug? (20.13)
a) Mehola
b) Meriba
c) ambele variante de mai sus

35. Unde a murit Aaron? (20.22-29)
a) la Cades
b) pe Muntele Hor
c) pe Muntele Horeb

36. Pe cine a îmbrăcat Moise cu hainele lui Aaron? (20.28)
a) pe Eleazar
b) pe Itamar
c) pe Fineas

37. Ce i-a poruncit Domnul lui Moise să facă pentru a scăpa poporul de pericolul şerpilor înfocaţi? (21.8)
a) un şarpe de aramă
b) o oglindă, numită marea de aramă
c) ambele variante de mai sus

38. Câţi oameni au murit muşcaţi de şerpii înfocaţi? (21.6)
a) 12.000
b) 37.000
c) niciuna dintre variantele de mai sus

39. Cine era Balac, cel care a trimis după Balaam, ca să blesteme poporul Israel? (22.10-11)
a) împăratul Basanului
b) împăratul Ţoarului
c) împăratul Moabului

40. De ce a mers Balaam cu oamenii lui Balac, când aceştia au stăruit de el? (22.20)
a) fiindcă s-a temut de Balac
b) fiindcă Balac îi promisese multă cinste şi că va face tot ce-i va spune
c) fiindcă Domnul l-a lăsat să meargă

41. De ce S‑a folosit Domnul ca să‑l facă pe Balaam să înţeleagă că a greşit plecând cu căpeteniile Moabului? (22.23)
a) de o măgăriţă
b) de prezenţa Îngerului Domnului
c) ambele variante de mai sus

42. Cine l‑a întrebat pe Balaam de ce şi‑a bătut măgăriţa de trei ori? (22.32)
a) măgăriţa
b) Domnul
c) Îngerul Domnului

43. Ce a făcut Balaam după ce Balac a pregătit, la cuvintele lui Balaam, şapte altare, şapte viţei şi şapte berbeci? (23.1-10)
a) l-a binecuvântat pe Israel
b) l-a blestemat pe Israel
c) nu a rostit nimic, de frica lui Balac

44. Ce a făcut Balaam, la a doua încercare a lui Balac de a obţine blestemarea lui Israel, ducându‑l pe Balaam spre vârful Muntelui Pisga? (23.11‑24)
a) l-a binecuvântat pe Israel
b) l-a blestemat pe Israel
c) nu a rostit nimic, de frica lui Balac

45. Ce a făcut Balaam, la a treia încercare a lui Balac de a obţine blestemarea lui Israel, ducându‑l pe Balaam spre vârful Muntelui Peor? (23.28‑24.9)
a) l-a binecuvântat pe Israel
b) l-a blestemat pe Israel
c) nu a rostit nimic, de frica lui Balac

46. Ce a făcut Balac când a văzut că nici pe Muntele Peor nu obţine blestemarea lui Israel? (24.10)
a) s-a aprins de mânie
b) a bătut din mâini
c) ambele variante de mai sus

47. Ce a făcut Balaam atunci când Balac l‑a trimis acasă, mânios fiind? (24.10-15)
a) şi-a rostit prorocia
b) a blestemat poporul Israel
c) a plecat fără să mai spună nimic

48. Cine a luat atitudine fermă împotriva păcatului unui bărbat dintre copiii lui Israel care adusese o madianită sub ochii lui Moise şi ai întregii adunări? (25.6‑8)
a) Fineas
b) Itamar
c) Eleazar

49. Câţi oameni au murit din cauza alipirii lor de Baal-Peor? (25.5, 9)
a) aproape 3.000
b) 3.000
c) 24.000

50. Ce răsplată a primit Fineas pentru râvna lui pentru Domnul, din pricina căreia l‑a omorât pe bărbatul care păcătuise cu o madianită? (25.11‑12)
a) Domnul a încheiat cu el un legământ de pace
b) Moise l-a lăudat înaintea întregii adunări
c) niciuna dintre variantele de mai sus

51. Cum îi chema pe bărbatul şi pe femeia pe care Fineas i‑a omorât? (25.14-15)
a) Cozbi; Zicri
b) Cozbi; Zimri
c) Zimri; Cozbi

52. Câţi bărbaţi peste douăzeci de ani au ieşit la a doua numărătoare făcută de Moise, la porunca Domnului? (26.2, 51)
a) 303.300
b) 303.730
c) 601.730

53. Câţi leviţi de la vârsta de o lună în sus au ieşit la a doua numărătoare făcută de Moise, la porunca Domnului? (26.57, 62)
a) 23.000
b) 27.000
c) 123.000

54. Ale cui erau cele cinci fete care le-au cerut lui Moise şi lui Eleazar o moştenire? (27.1-4)
a) ale lui Ţelofhad
b) ale lui Arpacşad
c) ale lui Ţalmuna

55. Unde i-a spus Domnul lui Moise să meargă, pentru a vedea ţara pe care le‑a dat-o copiilor lui Israel? (27.12)
a) pe Muntele Abarim
b) pe Muntele Hor
c) pe Muntele Horeb

56. De ce i-a spus Domnul lui Moise că nu va intra în ţara pe care le-a dat-o copiilor lui Israel? (27.13-14)
a) pentru că şi-a luat o nevastă etiopiană
b) pentru că nu L-a sfinţit înaintea copiilor lui Israel când erau în Pustiul Ţin, „cu prilejul apelor”
c) ambele variante de mai sus

57. Ce a spus Domnul despre Iosua, când i‑a poruncit lui Moise să‑l numească în locul lui la conducerea poporului? (27.18)
a) că el singur L-a sfinţit ca Domn în timpul călătoriilor copiilor lui Israel în pustiu (pe lângă Moise, desigur)
b) că nu este om ca el în Israel
c) că Duhul Lui este în el

58. Cum a spus Domnul că vor fi canaaniţii pentru israeliţi, dacă nu îi vor izgoni din ţară? (33.55)
a) ca nişte spini în ochi
b) ca nişte ghimpi în coaste
c) ambele variante de mai sus

59. Câte cetăţi de scăpare i‑a poruncit Domnul lui Moise să aleagă? (35.13)
a) 3
b) 6
c) 7

60. Unde ni se spune, în finalul cărţii Numeri, că a primit Moise porunci şi legi din partea Domnului? (36.13)
a) în Câmpia Moabului
b) pe Muntele Sinai
c) la Cades-Barnea