1.	După care carte a Vechiului Testament urmează 1 Samuel?
a)	Rut
b)	Judecătorii
c)	Iosua

2.	Care au fost cei din urmă doi judecători în Israel? (subtitlu)
a)	Iosua şi Eli
b)	Eli şi Samuel
c)	Samuel şi Natan

3.	Cum l‑a chemat pe tatăl lui Samuel? (1.1)
a)	Eli
b)	Manoah
c)	Elcana

4.	Cine a fost Penina? (1.2)
a)	mama lui Samuel
b)	una dintre soţiile lui Elcana
c)	sora Anei

5.	Cum îi chema pe cei doi fii ai lui Eli, marele preot? (1.3)
a)	Datan şi Abiram
b)	Nadab şi Abihu
c)	Hofni şi Fineas

6.	Ce a crezut Eli despre Ana când a văzut‑o rugându‑se în Templu? (1.13)
a)	că s-a mâniat pe Penina
b)	că este mâhnită
c)	că este beată

7.	Ce înseamnă numele Samuel? (1.20)
a)	Dumnezeu a ascultat
b)	Domnul vede
c)	Domnul răspunde

8.	Care dintre următoarele cuvinte sunt cuprinse în rugăciunea Anei? (2.7)
a)	„Domnul sărăceşte şi El îmbogăţeşte…”
b)	„Domnul este Ocrotitorul meu…”
c)	„Domnul este Izbăvitorul celor în necaz…”

9.	Care era marele păcat de care se făceau vinovaţi cei doi fii ai lui Eli? (2.17)
a)	nu aduceau zeciuială din ceea ce primeau de la popor
b)	nesocoteau darurile Domnului
c)	ambele variante de mai sus

10.	Ce primea Samuel în fiecare an de la mama lui? (2.19)
a)	o haină din fir subţire, răsucit
b)	o haină pestriţă
c)	o mantie mică

11.	Ce ni se spune despre Samuel, pe lângă faptul că creştea? (2.26)
a)	că era plăcut Domnului
b)	că era plăcut oamenilor
c)	ambele variante de mai sus

12.	Cum ni se spune că era Cuvântul Domnului pe vremea când Samuel era copil? (3.1)
a)	vestit cu putere
b)	uitat
c)	rar

13.	De câte ori l‑a chemat Domnul pe Samuel? (3.4-10)
a)	de două ori
b)	de trei ori
c)	de patru ori

14.	Unde ni se spune că i Se descoperea Domnul lui Samuel? (3.21)
a)	la Rama
b)	în Silo
c)	peste tot pe unde umbla

15.	Ce s‑a întâmplat după ce israeliţii au adus chivotul lui Dumnezeu în tabără? (4.10)
a)	israeliţii i-au bătut pe filisteni
b)	filistenii i-au bătut pe israeliţi
c)	niciuna dintre variantele de mai sus

16.	Câţi oameni au pierdut israeliţii în înfrângerea suferită înaintea filistenilor? (4.10)
a)	aproape 3.000
b)	peste 3.000
c)	30.000

17.	Ce s‑a întâmplat după marea înfrângere suferită de israeliţi înaintea filistenilor? (4.11)
a)	chivotul lui Dumnezeu a fost luat
b)	cei doi fii ai lui Eli au murit
c)	ambele variante de mai sus

18.	Câţi ani avea Eli când a aflat despre moartea fiilor săi? (4.15)
a)	68
b)	70
c)	98

19.	Ce nume a primit copilul pe care l‑a născut nora lui Eli imediat după moartea socrului ei? (4.21)
a)	I-Cabod
b)	Hofni
c)	Eli

20.	Ce semnificaţie are numele pe care l-a primit fiul lui Fineas? (4.21)
a)	„Domnul a ascultat”
b)	„Nu mai este slavă”
c)	Domnul S-a depărtat pe noi”

21.	Cum se numea Zeul peşte al filistenilor? (5.2)
a)	Dagon
b)	Dibon
c)	Eglon

22.	Care a fost obiceiul care s‑a încetăţenit după ce locuitorii din Asdod şi‑au găsit zeul întins cu faţa la pământ? (5.5)
a)	cei care intră în casa lui Dagon nu calcă pe prag
b)	niciodată nu se aduce în casa lui Dagon vreun peşte
c)	ambele variante de mai sus

23.	Cum au fost pedepsiţi filistenii pentru că au luat chivotul de la israeliţi? (5.6)
a)	aproape 3.000 dintre ei au murit
b)	au fost loviţi cu bube la şezut
c)	ambele variante de mai sus

24.	Cât timp a stat chivotul lui Dumnezeu în ţara filistenilor? (6.1)
a)	şase luni
b)	şapte luni
c)	un an şi jumătate

25.	Ce jertfă pentru vină au adus filistenii? (6.4)
a)	cinci umflături de aur
b)	cinci şoareci de aur
c)	ambele variante de mai sus

26.	În ce cetate au dus filistenii chivotul lui Dumnezeu? (6.13‑14)
a)	în Bet-Şemeş
b)	în Silo
c)	în Betel

27.	Ce s‑a întâmplat cu oamenii din Bet‑Şemeş atunci când s‑au uitat în chivotul lui Dumnezeu? (6.19)
a)	Domnul i-a lovit cu o mare urgie
b)	Domnul i-a lovit cu orbire
c)	s-au umplut de aceleaşi bube cu care au fost umpluţi filistenii

28.	Unde a fost dus chivotul lui Dumnezeu din Bet‑Şemeş? (7.1)
a)	la Chiriat-Iearim
b)	la Silo
c)	la Bet-Horon

29.	Unde a poruncit Samuel să se strângă tot poporul, urmând ca el să se roage pentru ei? (7.5)
a)	la Muntele Horeb
b)	la Silo
c)	la Miţpa

30.	Ce a făcut poporul, după ce Samuel i‑a strâns pentru a se ruga pentru ei? (7.6)
a)	au postit
b)	au scos apă şi au vărsat-o înaintea Domnului
c)	ambele variante de mai sus

31.	Ce înseamnă Eben‑Ezer? (7.12)
a)	„Până aici Domnul ne-a ajutat”
b)	„Piatră de ajutor”
c)	ambele variante de mai sus

32.	Care a fost primul lucru pe care l‑a făcut Samuel atunci când poporul a cerut să pună un împărat peste ei? (8.6)
a)	s-a rugat Domnului
b)	şi-a sfâşiat hainele
c)	ambele variante de mai sus

33.	De ce a dorit poporul să aibă un împărat? (8.20)
a)	pentru că nu mai era niciun judecător între ei
b)	ca să fie şi ei ca toate neamurile dimprejur
c)	nu se menţionează specific

34.	Cum îl chema pe tatăl lui Saul şi de unde era el? (9.1)
a)	Abiel; din Beniamin
b)	Chis; din Beniamin
c)	Chis; din Manase

35.	Ce a avut sluga lui Saul şi a fost gata să‑i dea lui Samuel? (9.8)
a)	un sfert de siclu de argint
b)	o jumătate de siclu de argint
c)	un siclu de argint

36.	Cum se spunea în Israel când cineva se ducea să‑L întrebe pe Dumnezeu? (9.9)
a)	„Şi Saul este printre proroci?”
b)	„Să întrebăm în Abel.”
c)	„Haidem să mergem la văzător.”

37.	Cine a spus: „Iată omul despre care ţi‑am vorbit; El va domni peste poporul Meu”? (9.17)
a)	Samuel
b)	Saul
c)	Domnul

38.	Cine i‑a spus bucătarului: „Adu porţia pe care ţi‑ am dat‑o când ţi‑am zis: «Pune‑o deoparte»”? (9.23)
a)	Samuel
b)	Saul
c)	Domnul

39.	Care i‑a spus Samuel lui Saul că este motivul pentru care l‑a uns Domnul? (10.1)
a)	ca să fie căpetenia moştenirii Lui
b)	ca să poarte războaiele Domnului
c)	ca poporul să fie ca toate celelalte popoare dimprejur

40.	Unde a spus Samuel că va întâlni Saul doi oameni care-i vor zice că măgăriţele lui au fost găsite? (10.2)
a)	la fântâna lui Iacov
b)	la mormântul Rahelei
c)	la stejarul lui Mamre

41.	Ce i‑a spus Samuel lui Saul că se va întâmpla cu el după ce Duhul Domnului va veni peste el? (10.6)
a)	că va proroci
b)	că va fi prefăcut într-un alt om
c)	ambele variante de mai sus

42.	Ce s‑a întâmplat imediat după ce Saul a întors spatele ca să se despartă de Samuel? (10.9)
a)	a fost prefăcut într-un alt om
b)	Dumnezeu i-a dat o altă inimă
c)	ambele variante de mai sus

43.	Care este zicala care s-a încetăţenit după ce un om din Ghibea a întrebat: „Ce s‑a întâmplat cu fiul lui Chis?” (10.12)
a)	„Oare şi Saul este între proroci?”
b)	„Să mergem la văzător!”
c)	ambele variante de mai sus

44.	Cine a spus că Saul este ascuns printre vase? (10.22)
a)	Chis
b)	Samuel
c)	Domnul

45.	Ce a făcut Saul atunci când unii oameni au spus: „Ce ne poate ajuta acesta?” (10.27)
a)	a strâns nişte oameni de nimic ca să se răzbune pe cei care au spus aceste cuvinte
b)	s-a mâniat, dar nu a făcut nimic
c)	s-a făcut că nu-i aude

46.	Ce a făcut Saul când a aflat că Nahaş, amonitul, le‑a spus israeliţilor că va face legământ cu ei dacă‑i va lăsa să le scoată la toţi ochiul drept? (11.6)
a)	Duhul Domnului a venit peste el
b)	s-a mâniat foarte tare
c)	ambele variante de mai sus

47.	Ce au făcut israeliţii atunci când Domnul a trimis tunete şi ploaie după ce Samuel a strigat către El? (12.18)
a)	au avut o mare frică de Domnul
b)	au avut o mare frică de Samuel
c)	ambele variante de mai sus

48.	Ce le‑a spus Samuel oamenilor din popor după ce le‑a zis că departe de el să păcătuiască împotriva Domnului încetând să se roage pentru ei? (12.23)
a)	că îi va învăţa calea cea bună şi cea dreaptă
b)	că va veghea asupra lor
c)	ambele variante de mai sus

49.	Câţi ani a avut Saul când a ajuns împărat? (13.1)
a)	23
b)	27
c)	30

50.	Ce ni se spune că nu se mai găsea în Israel din cauza filistenilor? (13.19)
a)	niciun fierar
b)	niciun ostaş
c)	ambele variante de mai sus

51.	Cine şi cui i‑a spus cuvintele: „Vino şi să pătrundem până la straja acestor netăiaţi împrejur”? (14.6)
a)	Ionatan, tânărului care îi purta armele
b)	tânărul care îi purta armele lui Ionatan, lui Ionatan
c)	niciuna dintre variantele de mai sus

52.	Cine l‑a scăpat pe Ionatan din mâna lui Saul, când acesta era gata să‑l omoare? (14.45)
a)	David
b)	cel care-i purta armele
c)	cei din popor

53.	Pe cine a cruţat Saul în lupta cu amaleciţii? (15.9)
a)	pe Agag, împăratul amaleciţilor
b)	multe animale şi tot ce era mai bun
c)	ambele variante de mai sus

54.	În legătură cu ce sunete de animale l‑a întrebat Samuel pe Saul? (15.14)
a)	behăitul oilor
b)	mugetului boilor
c)	ambele variante de mai sus

55.	Despre ce spunea Samuel că face mai mult decât jertfele şi mai mult decât grăsimea berbecilor? (15.22)
a)	despre ascultare; despre păzirea Cuvântului lui Dumnezeu
b)	despre milă; despre ascultare
c)	despre milă; despre păzirea Cuvântului lui Dumnezeu

56.	De ce a spus Saul că a ascultat de glasul poporului? (15.24)
a)	pentru că s-a temut de Domnul
b)	pentru că s-a temut de popor
c)	nu a spus că a ascultat de glasul poporului

57.	Despre ce ni se spune că s‑a rupt, lucru pe care Saul l‑a apucat când Samuel se întorcea să plece de la el? (15.27)
a)	despre colţul mantalei
b)	despre pulpana hainei
c)	despre ciucurii hainei

58.	Care a fost primul dintre fiii lui Isai despre care Samuel a crezut că este unsul Domnului? (16.6)
a)	Eliab
b)	Abinadab
c)	Şama

59.	Câţi fraţi avea David şi pe câţi dintre ei i‑a trecut tatăl lor înaintea lui Samuel? (16.10)
a)	7; 3
b)	7; 4
c)	7; 7

60.	Ce s‑a întâmplat cu David, după ce a fost uns de Samuel cu untdelemn? (16.13)
a)	Duhul Domnului a venit peste el
b)	a primit o inimă nouă
c)	ambele variante de mai sus

61.	Ce slujbă a mai primit David din partea lui Saul, atunci când a început să‑i cânte din harfă?(16.21)
a)	să-l sfătuiască cu privire la războaie
b)	să-i poarte armele
c)	ambele variante de mai sus

62.	În ce cetate a lui Iuda s-au strâns filistenii ca să facă război cu israeliţii? (17.1)
a)	în Soco
b)	în Ghibea lui Beniamin
c)	în Gat

63.	Cu ce merinde l-a trimis Isai pe David, pe lângă o efă de grâu prăjit? (17.17‑18)
a)	zece pâini
b)	zece caşuri de brânză
c)	ambele variante de mai sus

64.	Cu ce avea să fie răsplătit cel care ar fi putut să‑l înfrângă pe uriaşul Goliat? (17.25)
a)	împăratul avea să-i dea de nevastă pe fiică-sa
b)	împăratul avea să-i scutească casa de plata dărilor
c)	ambele variante de mai sus

65.	Cine s‑a mâniat pe David, văzând că îşi arată interesul pentru înfrângerea filisteanului? (17.28)
a)	Eliab
b)	unul dintre fraţii lui, dar nu ni se spune care
c)	nu ni se spune că cineva s-ar fi mâniat pe el

66.	Cu ce cuvinte l-a întâmpinat Goliat pe David? (17.43‑44)
a)	„Ce, sunt câine, de vii la mine cu toiege?”
b)	„Vino la mine şi-ţi voi da carnea ta păsărilor cerului şi fiarelor câmpului.”
c)	ambele variante de mai sus

67.	Cu ce l‑a omorât David pe Goliat? (17.49‑51)
a)	cu o praştie şi cu o piatră
b)	cu însăşi sabia lui Goliat
c)	ambele variante de mai sus

68.	Ce ni se spune că a mai făcut David, pe lângă că a luat capul lui Goliat şi l‑a dus la Ierusalim? (17.54)
a)	s-a dus şi s-a spălat, ca să se curăţească de uciderea pe care a făcut-o
b)	a luat armele lui Goliat şi le-a pus în cortul său
c)	ambele variante de mai sus

69.	Cum ni se spune că l‑a iubit Ionatan pe David? (18.1)
a)	ca pe sufletul din el
b)	ca pe ochii lui
c)	ambele variante de mai sus

70.	Ce i-a dat Ionatan lui David, ca semn al prieteniei sale? (18.4)
a)	sabia, arcul şi cingătoarea lui
b)	hainele lui
c)	ambele variante de mai sus

71.	Ce a făcut Saul când a auzit femeile cum cântă: „Saul a bătut miile lui, iar David zecile lui de mii”? (18.8)
a)	s-a mâniat foarte tare
b)	s-a făcut că nu aude
c)	nu ni se spune că ar fi avut vreo reacţie

72.	Cum a chemat‑o pe fiica lui Saul pe care împăratul a vrut să i‑o dea lui David ca soţie? (18.17)
a)	Merab
b)	Mical
c)	Bat-Şeba

73.	Ce i‑a spus Saul lui Ionatan, când acesta l‑a vorbit de bine pe David? (19.6)
a)	„Viu este Domnul că David nu va muri!”
b)	„Să mă pedepsească Dumnezeu dacă David nu va muri astăzi!”
c)	nu a spus nimic, dar în ziua aceea a hotărât că-l va omorî pe David

74.	Cine l‑a scăpat pe David din mâna lui Saul coborându‑l pe fereastra casei sale? (19.11‑12)
a)	Merab
b)	Mical
c)	Bat-Şeba

75.	Care erau cuvintele prin care Ionatan avea să‑l înştiinţeze pe David că viaţa lui este în pericol? (20.21-22)
a)	„Du-te de găseşte săgeţile!”
b)	„Iată că săgeţile sunt dincoace de tine, ia-le!”
c)	„Iată că săgeţile sunt dincolo de tine!”

76.	Cum îl chema pe preotul din Nob la care s‑a refugiat David? (21.1)
a)	Abimelec
b)	Ahimelec
c)	Alamalec

77.	Ce le-a dat preotul din Nob lui David şi oamenilor săi ca să mănânce? (21.6)
a)	pâine sfinţită
b)	pâine caldă
c)	nu le-a dat nimic, pentru că nu avea decât pâine sfinţită, pe care aceştia nu aveau voie să o mănânce

78.	Cum l‑a chemat pe împăratul Gatului, la care s‑a refugiat David? (21.10)
a)	Arioc
b)	Amrafel
c)	Achiş

79.	Cum a numit împăratul Gatului lucrurile ciudate pe care le făcea David? (21.13, 15)
a)	nebunii
b)	năzdrăvănii
c)	ambele variante de mai sus

80.	Cum s‑a numit peştera în care s‑a ascuns David şi unde i‑au venit în ajutor 400 de oameni? (22.1‑2)
a)	Adulam
b)	Macpela
c)	nu ni se spune numele peşterii

81.	Cum l‑a chemat pe edomitul care l‑a trădat pe preotul din Nob? (22.9)
a)	Doeg
b)	Oreb
c)	Zeeb

82.	Cum s‑a numit cetatea pe care a scăpat‑o David din mâna filistenilor, după ce L‑a întrebat pe Domnul dacă să meargă la luptă sau nu? (23.2)
a)	Chilia
b)	Chelia
c)	Cheila

83.	Cum s‑a numit peştera în care David i‑a cruţat viaţa lui Saul, luând ca mărturie colţul hainei acestuia? (24.1)
a)	En-Roguel
b)	En-Hacore
c)	En-Ghedi

84.	Cu ce cuvinte i‑a răspuns Saul lui David când acesta i‑a spus că nu‑i vrea răul? (24.17)
a)	„Tu eşti mai bun decât mine.”
b)	„Tu mi-ai făcut bine, iar eu ţi-am făcut rău.”
c)	ambele variante de mai sus

85.	Ce l‑a rugat Saul pe David să jure? (24.21)
a)	că nu-i va nimici sămânţa
b)	ca nu-i va şterge numele din casa tatălui lui
c)	ambele variante de mai sus

86.	Ce a făcut poporul când a murit Samuel? (25.1)
a)	l-a plâns şi l-au îngropat
b)	s-au bucurat cu toţii şi l-au îngropat
c)	nu ni se spune decât că l-au îngropat

87.	Cum îl chema pe bărbatul care avea o avere la Carmel? (25.2‑3)
a)	Nabal
b)	Iubal
c)	Tubal

88.	Cum o chema pe soţia bărbatului bogat din Carmel? (25.3)
a)	Bat-Şeba
b)	Abigail
c)	Mical

89.	Ce l‑a rugat David pe Nabal, prin oamenii lui, să‑i dea? (25.8)
a)	ce-l lasă inima
b)	pâine şi brânză
c)	miei din turma lui

90.	Ce cuvinte a folosit slujitorul lui Nabal ca să‑i explice Abigailei felul în care i‑a ajutat David şi oamenii lui? (25.16)
a)	„Ne-au fost zid şi zi şi noapte.”
b)	„Ne-au fost scut şi pavăză.”
c)	„Ne-au venit în ajutor cum vine un om să-l ajute pe prietenul lui.”

91.	Ce a făcut Abigail pentru a potoli mânia lui David? (25.18‑19)
a)	a trimis multe daruri pentru David
b)	a mers ea însăşi înaintea lui David
c)	ambele variante de mai sus

92.	Cum l‑a descris Abigail pe soţul ei înaintea lui David? (25.25)
a)	ca fiind plin de nebunie
b)	ca pe un om rău
c)	ambele variante de mai sus

93.	Care dintre evenimentele următoare au avut loc a doua zi după întâlnirea lui David cu Abigail? (25.36-42)
a)	inima lui Nabal a primit o lovitură de moarte
b)	Nabal a murit
c)	Abigail a devenit nevasta lui David

94.	Ce a făcut David ca să dovedească că a avut o nouă ocazie să‑l omoare pe Saul şi nu a făcut‑o? (26.12)
a)	a luat suliţa lui Saul
b)	a luat cu ulciorul cu apă al lui Saul
c)	ambele variante de mai sus

95.	Cât timp a locuit David în ţara filistenilor, la Ţiclag? (27.7)
a)	patru luni
b)	un an
c)	un an şi patru luni

96.	De unde era femeia la care s‑a dus Saul ca să‑l întrebe pe Samuel, care murise, despre viitorul lui? (28.7)
a)	din En-Ghedi
b)	din En-Dor
c)	din En-Roguel

97.	Ce s‑a întâmplat cu Saul când a auzit cuvintele lui Samuel? (28.20)
a)	a căzut la pământ cât era de lung
b)	a căzut şi a murit
c)	şi-a smuls hainele şi a plecat de la ghicitoare

98.	Cum l‑a caracterizat Achiş, împăratul Ţiclagului, pe David? (29.9)
a)	plăcut ca un înger al lui Dumnezeu
b)	puternic şi înţelept
c)	ambele variante de mai sus

99.	Care au fost legea şi obiceiul care s‑au încetăţenit în Israel după ce David i‑a înfrânt pe amaleciţi? (30.24‑25)
a)	că cei care au rămas la calabalâcuri aveau să primească partea pe care o primeau şi cei care au mers la luptă
b)	că cei care au rămas la calabalâcuri să meargă în lupta următoare în locul celor care fuseseră la luptă
c)	ambele variante de mai sus

100.	Despre cine ni se spune că a murit în aceeaşi zi? (31.6)
a)	despre Saul şi Ionatan
b)	despre Saul şi cei trei fii ai lui
c)	despre Saul, cei trei fii ai lui şi toţi oamenii lui
